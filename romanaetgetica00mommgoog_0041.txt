PROOEMIVM. XXXVII

nemine praeterea laudatum aetatisque plane incertae in rebus Attilanis et ipsum pendere
a Prisco et per se probabile est (nam in universum de Attila quae posteri tradiderunt,
ei auctori potissimum debent) et ipsa illa Aetii egregia descriptio 69) vel maxime suadet:
simillima enim est Priscianae Attilae et iis coloribus adumbrata, quos Prisci esse constat.
XXI. ABLAsu ‘descriptoris Gothorum gentis egregii verissima historia’ adlegatur Abhbiue
c. 4, 28, item laudatur ‘Ablabius historicus’ c. 14, 82. 23, 117 ab alio nullo nomina-
tus 70). id nomen vel potius signum formatum consuetudine quae a tertio inde sae-
culo invaluit (nam ex ἀβλαβής factum est ut Alethius Epiphanius Eugenius Euse-
bius Euanthius aliaque complura ex similibus bonae significationis adiectivis⁷¹) cum et
consul ordinarius a. 331 gesserit (C. I. L. III, 352) et alii non pauci ⁷²), nullus inter
eos est cui cum aliqua probabilitate historiam illam Gothicam tribuas, nec solum ae-
tas scriptoris in coniectura posita est, sed ne hoc quidem constat, num Graecus fuerit
an Romanus Gothusve et utrum Graece scripserit an Latine. nam signa illa Latina
declinatione ex Graecis plerumque vocabulis formata etsi in Occidente coeperunt, utri-
que parti imperii communia sunt, quaeque ex Ablabio Iordanes affert, veriloquium
quoque Graecum de Herulis c. 23, 117, tam ex Graeco quam ex Latino auctore
derivari potuerunt. —- Optandum foret, ut de Ablabio accuratius constaret: nam
quae adsunt apud Iordanem petita ex narrationibus Gothorum, ut constat Iordanem
debere CassiodoriO, ita si quid video Cassiodorius ex Ablabianis sublegit. Cassio-
dorium natione Bruttium, fortasse ne linguae quidem Gothicae peritum (certe testi-
monia desunt) et per totam vitam in summa re publica versatum non solum parum
probabile est carmina illa et fabulas ex ore popularium ipsum collegisse, sed id

69) Eam quoque (1. 2, 8) apponere visum est: ‘medii corporis, virilis habitudinis decenter formatus,
‘quo neque infirmitudini esset neque oneri, animo alacer, membris vegetus, eques promptissimus, sagittarum
‘iactu perituS, conto impiger, bellis aptissimus, pacis artibus celebris, nullius avaritiae, minimae cupiditatis,
‘bonis animi praeditus, nec impulsoribus quidem pravis ab instituto suo devians, iniuriarum patientissimus,
‘laboris appetens, impavidus periculorum’.

70) Nam quod scribit Rupertus abbas 'tegernseensis in epistula (edita apud Pezium et Hueberum cod.
diplomat( VI, 2 p. 53] hac: ⁴13. benignissimo scientiae clavigero B. intimus amicus et ipsum introire et aliis
‘introitum aperire. rogo benivolentiam tuam, dilectissime, ut aliquos ex subiectis mihi transmittere digneris,
‘vel scilicet Plinium de naturali historia vel Ptolemeum de cosmographia vel Blavlum de gestis Gothorum vel
‘Marcellinum de situ Hierosolymorum et Constantinopolitanorum vel Lactantium de ira dei vel Augustinum
⁴ contra Iulianum vel aliquod opus Tertulliani. leronymum in Iob vel Leviticum magnopere desiderarem si
‘usquam haberi sperarem‘, venit sine dubio ex lectis ei Geticis Iordanis. — Simili, sed minus excusabili
errore nuper Paulus Buchholz (die Oneum der historiarum decades dea Flavius Blandus. Naumburgi issi),
p. 24 sq„ 131 sq. contendit Blondum, qui modo Iordanem adlegat, modo Priscum Ablabiumve, praeter Iordanem
ipsum Ablabium adhibuisse, quamquam quae affert Blondus ex Ablabio, omnia et ex parte ad verbum redeunt
apud Iordanem: nisi forte hoc Ablabii est regem Francorum, cuius nomen in proelio catalaunico narrando
Iordanes non ponit, fuisse Meroveum.

71) Composuit eos Scbirrenus p. 36—41 diligenter magis quam fructuose. addo Ablabium Murenam ex
vita Claudii Gothici c. 15, quoniam, licet epistula ipsa spuria sit, eius nominis antiquissimum quod norim
exemplum praebet. ceterum ne quem deinceps decipiat sententia, quam sumptam ‘ex sexto decimo Theo-
‘dosii imp. libro, capitulo videlicet undecimo, ad interrogata Ablavii ducis illi et omnibus rescriptam' refe-
runt capitularia spuria (M. G. LL. ΙΙ, 2 p. 91), moneo significari non rescriptum nescio quod Theodosii iu-
nioris ad ducem Ablabium datum, ut visum est Schirreno, sed constitutionem Sirmondianam primam datam a
Constantino ad Ablabium consulem a. 331, quae in quibusdam libris adscribitur Codicis 'theodosiani l. XVI
tit. 11 de episcopali iudicio (v. Haenel de const. Sirmondi p. 16).

72) De patrocinio quod Ablavii forma barbara apud quosdam viros doctos nacta est et de veriloquiis eius
vocabuli quae dicuntur Gothicis humanum est tacere.

