Editionis ra o

XXII PROOEMIVM.

In Vitige subsistit narratio neque recensentur reges Gothorum qui postea fuerunt ,

Ildebadus Erarichus Totila, quamquam primi et tertii auctor meminit, quoniam Con-
stantinopolitanis hi non visi sunt legitime regnum obtinuisse: immo diserte ait auctor
regnum Gothorum in Vitige finiisse (c. 14, 81. 60, 315).

Auctores ubi extant, unde sumpta sunt quae leguntur apud Iordanem, sive ipse
librum expilavit sive per alium ,' loca quae huc pertinent ut cum Iordanianis com-
ponerentur et ita quid in singulis aut additum esset aut erratum, facile pateret,
ιιι potui curavi. contra locis similibus accumulandis aut valde fallor aut obscuratur
magis quam adiuvatur iusta rerum indagatio: ea enim in eo consistit, ut ubi habe-
mus tam expilatum librum quam expilantem, expilata semoveantur, quae restant com-
parentur et ponderentur. sed tamen plene id perfici non potuit propterea quod saepe
dubitationi locus est, quam editorem non tam de tripode decidere oportet quam le-
gentis iudicio subicere: etiam saepius duo auctores cum eundem librum expilarint,
quodammodo medium locum tenent inter testes eos, quorum alter ab altero pendet,
et eos, qui inter se communionem nullam nisi facti ipsius habent. haec ubi ita esse
mihi visa sunt aut ubi per exceptionem similia afferenda erant, id quod raro eve-
nit, auctoris nomini notam praemisi loci conferendi (cf.) . — Deinde in auctoribus
indicandis in duobus libellis diversam viam tenui. nam Romani libelli auctores ut
plerumque facillime et certissime indicari possunt, praeterea pro exigua libri utilitate
ab operosa diligentia cavendum fuit, ita in Geticis, quae licet ipsa infimi, ordinis,
pulcherrima quaedam et summi momenti capita sola servarunt, auctorum disquisitio ’
difficillima est et saepe perplexa. ideo in Romanis plerumque satis habui ad singula
capita auctorem cuius esset in margine laudare (locis sumptis ab auctore aut deper-
dito aut incerto IGNoti notam adscripsi) nec nisi per exceptionem , ibi fere ubi
longius ab auctore Iordanes discessisset, illius verba subscripsi: in Geticis autem et

, quaecunque loca compilatorem ipsa adhibuisse iudicarem et ex affinibus quoque, de

quibus modo dixi, potiora, totidem verbis in inferiore margine adieci. ita quae in
Geticis quaestio est gravissima, ut deprehendantur ab auctore propter studia Gothica
temere et fraudulenter interpolata, iam habebit paratum et certum fundamentum.
Editorum Iordanis nullum neque in apparatu neque in adnotatione iustis desideriis
satis fecisse inter viros doctos convenit, quamquam postremus Clossius mediocriter
quidem, sed non inutiliter in utraque re elaboravit. sane dolendum est auctorem
pessimum, sed ut res se habet necessarium, ita autem comparatum, ut multo magiS,
quam in aliis auctoribus usu venit, utilitas eius pendeat a recta recognitione et iusto
apparatu, per tot annos iacuisse multorumque egregiorum virorum laboribus damnum
non exiguum ex parum apto et subinde fallaci instrumento illatum esse. mit mehr

als U‘nyeduld, mit einer Art von Verzweisluny wa-rten we'r seit weuiysl‘ens zwanze'y Jalzren -

auf die neue Ausyabe des Iordanis .·” verba sunt Waitzii cum de Clossiana recognitione
iudicium tulit ante annos et ipsos undeviginti. iam cum mihi sive contigisset sive
accidisset, ut laborem ante multos annos privato consilio incohatum, sed intermissum
et quodammodo abiectum in me reciperem societatis monumentorum patriorum eden-
dorum publico consilio obtemperans, his quadraginta anniS, per quos Iordaniana qui
exposcunt in deserto errarunt, quantum fieri poterat paucissimi ut accederent curavi:

