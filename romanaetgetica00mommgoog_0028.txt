XXIV PROOEMIVM.

minus inquinata est quam quae praeterea apud eum leguntur. a devicta Macedonia
inde Iordanes a Floro ad Rufium se convertit, sed ut et insigniora quaedam, Galatarum
in Asia cum Romanis proelium duce Manlio (c. 224), Parthorum de Crasso victoriam
(c. 236. 237), Antonii et Cleopatrae interitum (c. 251—254), laudes Augusti (c. 2553:
propter admirabilem pulchritudinem Rufianae exilitati substitueret et, utsupra (p. XII>
dixi, res Illyrici, quarum Iordani praecipua cura erat, postquam ad Rufium enarravit
(c. 214-221), denuo c. 241-248 ad Florum repeteret addito praeterea narrationis
Rufianae supplemento de Marmaridis et Garamantibus in Africa (c. 249). - Haec cum
condicio sit excerptorum Florianorum apud Iordanem, ea quatenus perveniunt Florum
edenti codicis instar sunt eiusque longe optimi, id quod reete intellexit et Florum suum
ut aliis subsidiis ita Iordanis auxilio egregie reformavit Otto Iahn amicus quondam
meus praestantissimus», cuius tum cum eo mihi communis laboris grata non minus
quam luctuosa recordatio hodie animum subit. et adhibuit Iahnius non Iordanem edi-
tum totum corruptum, sed ex libris quos habui praestantissimum Heidelbergensem,
unde factum est, ut ex hac mea Iordanis recensione ad Flori crisin novi non multum
accedat. nihilo minus Flori libros denuo recognoscenti non inutilem eam futuram
esse existimo. nam ut consentaneum est de lectione Iordanis iam libris eius plene
excussis magis constare quam Iahnio constare potuit, ita is eo nomine erravit, quod
praeter Heidelbergensem Monacensem quoque Pollingensem (P Iahnii) non solum ad-
hibuit, sed etiam Heidelbergensi quodammodo aequiparavit, cum sit notae deterioris
neque ullum locum in crisi teneat. sed ipsum quoque de Florianis Iordanis iudicium
aliquatenus reformandum est. scilicet cum Flori crisis innitatur libris duobus Naza-
riano hodie Heidelbergensi et Bambergensi, ii ubi discedunt, Iordanes plerumque litem
ita dirimit, ut alteri utri calculum addat, crediderimque iusto saepius editores reces-
sisse a consensu Iordanis cum altero utro Flori libro. sed tamen consensus Iordanis
cum altero utro codice non eandem vim habet. usus est enim, ut optime intellexit
Iahnius, libro Bambergensis simillime, antiquiore sane eo saeculis non paucis et pro
aetate emendatiore, sed item inquinato mendis cum solo Bambergensi communibus.
loci, ubi Iordanes et Bambergensis Flori contra Nazarianum in falsis consentiunt sunt
inter alios Flor. 1, 3, 5 = Iord. p. 12, 3, ubi pro citavere leqes nefas Nazariani illi
substituunt ut auderet [eyes nefas plane ineptum, item Flor. 2, 7, 10 = Iord. p. 26, 31,
ubi Florus scripsit Aoum, Nazarianus habet (lum leviter corruptum, Bambergensis et
Iordanes lectionem interpolatam Sa(v)3em. e contrario errores in Nazariano admissos
item apud Iordanem redire Iahnius p. XIII si quid video non recte contendit, ut ubi
consentiant inter se Iordanes et Nazarianus, Bambergensis lectio auctoritate destituatur.
nec magis, ni fallor, loci inveniuntur, ubi Flori libri duo in falsa aliqua lectione
graviore conspirent contra Iordanem 53), cum adsint pauci, ubi vera lectio apud solum
Iordanem invenitur diverse corrupta apud Florum, ut Flor. 1, 5, 2 = Iord. p. 12, 19

 

53) Nam huiuscemodi consensus exempla qnae Iahnius praef. p. VIII composuit aut talia sunt, ut duo
librarii facile in eundem errorem sua sponte incidere potuerint, ut Flor. i, 7, 9 molientibus (vel moventibus)
aedem = iord. p. 13, 20 molientibus ειὶεηις Flor. 1, 9, 2 annum =-- Iord. p. 14, 14 annuum, aut salsa, ita
Flor. 1, ἵ, 8 = lord. p. 13, 18 res ut in Bamb. et Naz. ita apud Iordanem quoque legitur omnino retinen-
dum, reiciendum autem rex quod ex deteriore quodam libro Iordanis Iahnius adscivit.

