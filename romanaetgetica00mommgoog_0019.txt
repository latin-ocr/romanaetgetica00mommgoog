PROOEMIVM. . XV

expeditionem Iustiniani Hispanam ³¹). contra nulla mentio fit rerum postea gestarum,
Narsetis in Italiam missi mense Aprili a. 551, Totilae devicti a. 552. memineris
autem auctorem scripsisse in Thracia, itaque prius rerum Constantinopoli gestarum
notitiam accepisse quam Italicarum et magis illas curasse. — Getica auctor in prae-
fatione ait se post coepta Romana elaborasse, deinde Romana resumpsisse. utrique
libello eodem fere tempore finem impositum esse narratio confirmat: nam Germani
mortem et filium natum in Geticis quoque commemorat (c. 14, 81. 48, 252. 60, 314)
nec quicquam in Romanis refert quod postea acciderit. praeterea pestem, cuius in
Geticis c. 19, 104 meminit, supra p. XII vidimus eam esse quae a. 542 Thracias et
Illyricum, sequente Italiam devastavit, id quod et ipsum ducit ad a. 551. eodem
igitur anno primum Getica, mox Romana Iordanes edidit: nam quod in horum prae-
fatione illa se ait ‘iam dudum’ edidisse, intervallum aliquot mensium a tali scriptore
omnino ita significari potuit.

Duorum libellorum, quos Iordanes elaboravit, Romanum ut tempore posteriorem,
ita ordine priorem esse se velle in praefatione ait, eumque ordinem libri quoque qui
quidem utrumque habeant retinent. priorem inscripsit ‘de summa temporum vel ori·
‘gine actibusque gentis Romanorum', si quidem sequimur libros optimos quosque:
quod in ipsius libri exordio c. 6 ‘de cursu temporum‘ ait se scripturum esse, item
c. 86 tamquam altero exordio facto transit ad ‘Romanarum rerum ordinem actusque’‚
inscriptionem confirmat. in praefatione scribens explicare se velle ‘quando mundus
‘coepit vel quid ad nos usque perpessus est', item in praefatione alterius libelli hunc
citans sub indice ‘de abbreviatione chronicorum ’, utroque loco argumentum magis
quam titulum enuntiavit. a librariis editoribusve veniunt indices ‘historia Romanae
‘rei publicae', quod subscriptum est in libris interpolatis (L), et qui vulgo fertur ‘de
‘regnorum et temporum successione’ a libris scriptis alienus. — Posteriorem libellum
ad exemplum Cassiodoriani (Get. praef. 1), cuius epitome est, auctor inscripsit ‘de
‘origine actibusque Getarum‘: quem indicem et libri optimi quique (IIPVL) prae-
scriptum habent et ipse auctor respicit (1, 9: ‘gens cuius originem flagitas' et c. 47,
245; ‘omnem Gothorum texamus originem' et in fine: ‘huc usque Getarum origo ac
‘Amalorum nobilitas et virorum fortium facta’ja. praeterea quod subscribunt libri trium
ordinum optimi quique (PVO Atr.): ‘explicit de antiquitate Getarum actusque eorum,
‘quos devicit Iustinianus imp. per fidelem rei publicae Belesarium cons. '‚ item ipsius
auctoris esse probabile est: certe- summo studio Belisarii cum Iordanem flagrasse con-
stet, hoc ad librarios eum propagavisse multo minus probabile est quam ipsum vel
in libelli subscriptione professum esse.

31) Athanagildi adversus regem Vesegotharum Agilam rebellionis et patricii Liberii ad hunc adiuvandum
expeditionis tempora magis inde definiuntur, quod Iordanes scribens a. 551 earum meminit (G. 58, 303),
quam editi libelli tempora ex notitia earum rerum aliunde suppeditata. Isidorus hist. Goth. ad eram 587
(seilicet in recensione meliore) Athanagildum tyrannidem arripuisse ait anno tertio regis Agilae, id est anno
5513 additamenta ad Victorem Tunnunensem (p. 372 Ronc.) ad a. 552 adscribunt: ‘Agila mortuo Athanagildus
‘qui dudum tyrannidem adsumpserat Gothorum rex efficitur'. Iordanes rerum Hispanarum eatenus gnarus„
quatenus eae cum rebus Orientis coniunctae erant, cum significet anno 551 currente Iustinianum in eo fuisse,
ut exercitum in Hispaniam mitteret (nam missum esse negat usus vocabulo ‘destinatus’), probabile est Atha·
nagildum a. 550 a rege legitimo defecisse. — De Liberio vide indicem s. v.

Inscriptiones
libellorum

