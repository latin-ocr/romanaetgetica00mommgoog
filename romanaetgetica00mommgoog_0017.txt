PROOEMIVM. XIII

solum devastasse ‘Oriente iam et Illyrico peraeque attritis'. itaque Thracias devastarit
necesse est eo ipso tempore, quod Iordanes indicavit 20) .

His tam angustis terminis finitum circulum nemo opinor ad Cassiodorium referet.
nam quamquam Gothi ante Theodericum ad sinistram Danuvii et in ora septentrionali
Ponti degebant et ipse Theodericus ante Italiam Moesiam obtinuit et per aliquot an-
nos Novas tamquam regni sedem habuit, ipse certe eiusque disciplinae homines quid
secuti sint in Italiam translati, res gestae clare loquuntur. immo hic Iordanem tene-
mus historiam Gothorum Cassiodorianam ita excerpentem, ut Moesiaca et Thracica
potissimum retineret. nam quidquid supra proposuimus, non ita comparatum est, ut a
Cassiodorio abiudicandum sit, quem non dubitamus historiae Gothicae foederatorum
laudes inseruisse et celebrasse Theodericianas de Bul'garis victorias et multum fuisse
in rebus Moesogothorum singillatim explicandis. sed sine dubio longe plura attulit
de Italiae oppidis et Theoderici regis gestis ibi et institutis, idque premendum est
talia plane desiderari, qualia vel in brevissimo Cassiodorii chronico leguntur ad a.
50οε ‘Theodericus Romam cunctorum votis expetitus advenit et senatum suum mira
‘ affabilitate tractans Romanae plebi donavit annonas, atque admirandis moeniis depu-
‘tata per singulos annos maxima pecuniae quantitate subvenit. sub cuius felici im-
‘perio plurimae renovantur urbes, munitissima castella conduntur, consurgunt ad-
‘miranda palatia, magnisque eius operibus antiqua miracula superantur'.

Haec habuimus de patria et origine Iordanis quae proferremus. post notariatum 33222515832223123
pariter atque Cassiodorius vita saeculari relicta monachus factus est teste ipso 2¹):
praeterea autem tam quae codices quidam de condicione eius in ecclesia enuntiant
quam quae viri docti similia coniecerunt, parum probanda videntur esse. scilicet
‘episcopum' eum dicit librorum ordo primus in titulo Romanorum, ‘episcopum Ra-
‘vennatem‘ ordo tertius eorundem in titulo Geticorum: illud ab auctoritate satis de-
fensum videndum ne conciliari possit cum loco quem sibi ipse tribuit monachi: hoc
neque testimonio idoneo commendatur et sine dubio originem duxit ex accurata Ra-
vennae urbis descriptione. — Iordanem episcopum Crotonensem a. 55122) et Iordanem
defensorem ecclesiae Romanae a. 556 2³) quod viri docti quidam ab horum libellorum
auctore non diversos esse contenderunt, nititur sola similitudine nominis non admo-

dum rari. speciosius est quod ab Iacobo Grimm 24) propositum multi postea tenuerunt

20) Non recte Schirrenus p. 88 ex hoc loco collegit Iordanem eo tempore in Oriente versatum esse.

21) Aliter verba ‘ante conversionem meam’ (c. 50, 266) accipi nequeunt. cs. Rom. praes. 4: ‘quati-
‘nns . . . te . . . ad deum convertas⁷, item Cassiodorius de orthographia praef. (gramm. Lat. ed. Keil 7, 144):
‘post commenta psalterii, ubi . . . conversionis meae tempore primum ‚studium laboris impendi'. complura
alia loca similia collegit Muratorius in praefatione ad Iordanem. ⁴

22) Papa vigilius in damnatione Theodori episcopi Caesareae Cappadociae a. 551 (Mansi 9 p. 60); ‘nos
‘ . . . cum Dacio Mediolanensi . . . Paschasio Aletrino atque Iordane Crotonensi fratribus et episcopis nostris '.
attulit Selig Cassel mayyamche Alterthiimer (Berolini 1848) p. 302, ita explicans, qui factum sit, ut Cassio-
dorii origine Bruttii volumina dispensator eius Iordani eiusdem regionis episcopo commodarit. quod ut non
inepte excogitatum est, ita vincitur indiciis plurimis et certissimis originis libellorum Thracica&

23) Papa Pelagius ep. 5 (al. 6) ad episcopos Tusciae: ‘directam a vobis relationem defensore ecclesiae
‘nostrae Iordane deserente suscipientes satis mirati sumus' cet. scripta est epistula (edita apud Mansium 9,
716) XV kal. Mart. XV p. c. Basilii v. c. = p. C. 556. attulit idem Casselius l. c.‚ ad historiographum
rettulit Schirren p. 87.

24) Script. min. 3 p. 182.

