PROOEMWM. LXXIII

a nullo genere librorum plane abhorret1¹⁴), in secundum et tertium multo magis
quam in primum eadat, consensusque illorum librorum nullam vim habeat, ubi ad
interpolationis communionem revocari potest115). solitariae autem singulorum librorum
lectiones ita comparatae, ut eiusdem ordinis reliqui libri cum reliquis ordinibus con-
sentiant, iusta auctoritate destituuntur originem habentes aut errorem aut coniecturam.
— Post fundamentum lectionis positum quod incipit coniecturarum et opinationum mare
magnum et aestuosum, ab eo quantum fieri potest abstinui: ita enim auctor compara-
tus est, ut iusta in plerisque scriptis ratiocinatio nimios errores et incredibiles ineptias
non auctoris esse, sed librariorum in Iordane ita deficiat, ut lectio quo magis inepta,
his libellis eo magis apta videri possit.

Quod olim cogitaram subscribere praefationi grati animi testimonium erga biblio-
thecarum moderatores et reliquos horum nostrorum studiorum fautores, quorum beni· ⁴
volentia effectum est, ut haec recensio librorum Iordanianorum diu expetita auctior et
emendatior prodeat, id quominus perficerem fortuna mihi invidit. nam animus non susti· l
net gratias agere iis, quibus ipsa volumina saecularia restituere iam nequeo. beni- ζ
volentiam eorundem optimorum virorum quamquam in hac calamitate etiam magis ex-
pertus sum, mihi infelix liber quamdiu ero mei infortunii tristissima memoria manebit.

114) Ita loco p. 59, 2 de quo supra p. Lxm dixi pristinam scripturam ouis auium. quae sola ferri
potest , servavit ordo tertius, ex corruptela in archetypo primi secundique ei substituta, quam suspicor fuisse
ouium auium, natae sunt lectiones interpolatae ambae classis secundae ouium, classis primae ouium ausumque.

115) Saepenumero haesitavi, quatenus consensui secundi tertiique ordinis confiderem: ut p. 61, 15 per
omnem Meotidia aditum per se absurdum fortasse mutari debuit cum ΒΧ Υ in ambitum. sed tamen et illud ab

inepto auctore scribi potuit et hoc a librariis pluribus non ineptis per coniecturam reponi.

Berolini m. Novembri a. ›meconxxxr

Ionan-s. k

